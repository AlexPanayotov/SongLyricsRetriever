{"திரைப்படம்": "Padikathavan", "பாடலாசிரியர்": "Snehan", "இசையமைப்பாளர்": "Mani Sharma", "பாடல்": "கடவுளும் காதலும்", "வருடம்": "2009", "பாடியவர்கள்": "Karthik, Harini", "பாடல்வரிகள்": "ஆண்: கடவுளும் காதலும் வேறு இல்லை இதுவரைப் பார்த்தவர் யாருமில்லை முதன் முதல் இரண்டையும் பார்த்தவன் நான் தானே ஏய் ஏய் ஏய்   பெண்: காமமும் காதலும் வேறு இல்லை எவருக்கும் இதுவரை தெரியவில்லை முதன் முதல் இரண்டையும் புரிந்தவள் நான் தானே ஏய் ஏய் ஏய்  குழு: ஓ ஓ ஓ ஓ ஓ.... ஓ ஓ ஓ ஓ ஓ....  ஆண்: தலைகீழ் தெரியுதே வானம் தலைமேல் உருளுதே பூமி கலராய் தெரியுதே காற்று எல்லாம் காதலே (கடவுளும் காதலும்...)  (இசை...)  ஆண்: ஆடைகள் அணிந்து அருவியும் நடந்தால் உனைப்போல் இருக்கும் என்றுணர்ந்தேன்  பெண்: மீசையும் முளைத்து மின்னலும் நடந்தால் உனைப்போல் இருக்கும் என்றுணர்ந்தேன்  ஆண்: நீ சிந்திய மௌனத்தை சேர்த்துதான் இசைக்கிறேன் நான் ஒரு இன்னிசை  பெண்: மீசையின் வன்முறை ரசித்துத்தான் நான் கூட பார்க்கிறேன் பண்ணிசை  ஆண்: உன் மென்மையை விரும்புதே என் மனம் போர்க்களம் புகுந்திட வேண்டாம்  பெண்: உன் வன்மையை விரும்புதே பெண்மைதான்  அகிம்சையை வாரிட வேண்டாம்  குழு: ஓ ஓ ஓ ஓ ஓ.... ஓ ஓ ஓ ஓ ஓ....  ஆண்: மெல்லினம் என்பது பெண்மை வல்லினம் என்பது ஆண்மை இடையினம் என்பது மென்மை இதுதான் உண்மையே  (இசை...)  ஆண்: முதல் முறை உனை நான் பார்த்ததில் இருந்து இதுவரை எனை நான் பார்த்ததில்லை  பெண்: உனைக்கண்ட இரவில் கரைந்ததில் இருந்து இதுவரை இமைகள் மூடவில்லை  ஆண்: உன் இதழிலும் வர்ணங்கள் தெரியுதே இது என்ன அதிசயம் சொல்லிடு  பெண்: இரவெல்லாம் பகலாய் தோன்றுதே இது என்ன ரகசியம் சொல்லிடு  ஆண்: நீ புன்னகை சிந்திடும் நொடிகளில் நான் சிதறிப்போகிறேன் அள்ளிடு  பெண்: உன் நுனி விரல் தீண்டிடும் நொடிகளில் பொசுக்கென்று மலர்கிறேன் கிள்ளிடு  குழு: ஓ ஓ ஓ ஓ ஓ.... ஓ ஓ ஓ ஓ ஓ...  ஆண்: அழகிய வன்முறை செய் செய் அதில் கொஞ்சம் இம்சைகள் வை வை அதுதான் காதலில் மெய் மெய் அதில் இல்லை பொய்யடி (கடவுளும் காதலும்...) "}