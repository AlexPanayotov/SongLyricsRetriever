{"திரைப்படம்": "Kochadaiyaan", "பாடலாசிரியர்": "Vairamuthu", "இசையமைப்பாளர்": "A. R. Rahman", "பாடல்": "இதயம்", "வருடம்": "2014", "பாடியவர்கள்": "Srinivas, Chinmayi", "பாடல்வரிகள்": "தளபதி ரஜினி சிறையில். காதலிக்கும் இளவரசி அந்தப்புரத்தில் சங்க இலக்கிய மொழியில் காதல் பிரிவைப் பாடும் பாடல்  தீபிகா படுகோன் : செந்தீ விழுந்த செம்பொற் பாறையில் மந்தி உருட்டும் மயிலின் முட்டையாய் … இதயம் நகர்ந்து நகர்ந்து நகர்ந்து போகுதே நல்ல மரத்தின் நறுங்கிளை யிழிந்து வெள்ளச் சுழியில் விழுந்த மலராய்… இதயம் கரைகள் மறந்து திசைகள் தொலைந்து போகுதே சிறுகோட்டுப் பெரும்பழம் தூங்கி யாங்கு என் உயிரோ சிறிதே காதலோ பெரிதே * ரஜினி : பூப்பது மறந்தன கொடிகள் புன்னகை மறந்தது மின்னல் காய்ப்பது மறந்தது காடு காவியம் மறந்தது ஏடு யானோ நின்னை மறக்கிலேன் மறக்கிலேன் * ரஜினி : செந்தமிழ் பிரியும் சங்கம் செங்கடல் பிரியும் அலைகள் ஒலியைப் பிரியும் காற்று உளியைப் பிரியும் சிற்பம் யானோ நின்னைப் பிரிகிலேன் பிரிகிலேன் வாய் மொட்டுடைந்தால் பூவாசம் வாசத்துக்கேது சிறைவாசம்?"}